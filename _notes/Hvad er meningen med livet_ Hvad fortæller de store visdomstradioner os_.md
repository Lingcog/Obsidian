Dette foredrag er blevet udarbejdet på baggrund af lydbogen [[Meningen med livet - perspektiver fra verdens store intellektuelle traditioner]]

[[Foredrag i Unitarisk Hus]] holdt i Unitarisk Kirkesamfund den 16/10 - 2022, bragt i Unitaren den 

[Dette digt blev læst op som en del af programmet i begyndelsen af andagten. Og jeg henviser det til det i slutningen af min tale]

”Naturens åndedræt” 

*Når naturen sukker, hører vi det som vinden

*Uden lyd i sig selv vækker den andre væseners stemmer

*Blæser på dem, fra hver en åbning**

*Der lyder kraftige stemmer. Kan du ikke høre bruset af toner?*

*På en stejl skråning står de gamle træer med huller og revner*

*De er som snuder, gab og ører*

*Vand løber ned af træernes furer*

*Der høres en buldren, brølen og en høj hvislen*

*Luften fyldes af befalinger og beklagelser*

*En dyb brummen, triste fløjter*

*Et kald vækker andre i en dialog*

*Blide vinde synger forsagt*

*Stærke vinde blæser ubehersket*

*Så dør vinden hen, åbningerne tømmer sig for den sidste lyd*

*Fornem hvordan alt dirrer, og så falder til ro*

*Yu udbrød:*

*”Jeg forstår at jordens musik lyder gennem tusinder af huller. Menneskets musik frembringes påfløjter og andre instrumenter. Hvad frembringer himmelens musik?”

*Mester Ki svarede: ”Der er noget der blæser på tusinder af huller. Der er en kraft der står bag alt dette og får lyden til at dø hen. Hvad er mon den kraft?”* på tusinder af huller. Der er en kraft der står bag alt dette og får lyden til at dø hen. Hvad er mon den kraft*?”*

Af Chuang Tzu, fra bogen ”Chuang Tzu”.

**Hvad er meningen med livet? Hvad fortæller de store visdomstraditioner os?**

Hvis du har været i Unitarernes Hus for nylig, er din opmærksomhed måske blevet fanget af to indrammede billeder ude i forhallen. Da du stod og kiggede på billederne, kan det være at du undrede dig over at symbolet for unitarismen, den velkendte flamme, er fremhævet i forhold til symbolerne for de andre religioner. Unitarismens symbol forekommer at være tegnet med en federe streg. Det er ikke et synsbedrag. Men det skal siges med det samme at selv om unitarismens symbol er fremhævet, så sker det ikke på bekostning af de andre religioner.

Vi unitarer mener nemlig ikke at unitarismen står over andre regioner. Vi opfatter os mere som et samlingssted for både religiøse og ikkereligiøse mennesker. Et sted hvor mandrøfter livsfilosofi og spirituelle tanker uden at blive sat i bås med bestemte grupper. Jeg vil prøve at illustrere det med en prisme. Hvis man spalter hvidt lys gennem en prisme og bruger en væg som lærred, aftegner det sig en regnbue på væggen. Hvad sker der hvis man omvendt lægger alle de forskellige farver sammen? Hvilken farve får man så? Man får hvidt lys. Sollyset er som bekendt hvidt, men indeholder et væld af forskellige bølgelængder af elektromagnetisk stråling. Jeg synes at unitarismen er som en prisme, hvor igennem de forskellige filosofiske religiøse og spirituelle tanker og idéer kan iagttages med respekt. Vi kan hver især blive draget af bestemte farver og samtidig blive inspireret af hinandens erfaringer.

Tanken er altså at dette hus er et sted hvor man lader sig inspirere af perlerne af sandhed i de forskellige religioner. Unitarerne er interesserede i ligheder mellem religionerne, selvom de selvfølgelig også er opmærksomme på forskellene. 

Lad os tage spørgsmålet om meningen med livet. Umiddelbart kunne man forestille sig, at der var lige så mange bud på meningen med livet som der er religioner. Men det viser faktisk, at der er nogen fællestræk. Der er nogle temaer, man hele tiden støder på.

At spørge til meningen med noget eller formålet med noget, det er noget vi hele tiden gør. Især børn er gode til at stille spørgsmålet ”Hvorfor?”, ”Hvad laver du”, ”Hvorfor laver du det?”, ”Hvad skal vi?” eller ”Hvorfor skal vi det?” Vi kender det også fra os selv. At kende meningen med noget, er knyttet til motivation. Hvis nu vi vil lære noget nyt, for eksempel et nyt sprog, er det som regel med et formål for øje. Vi skal måske ud at rejse. Det er lettere at lære et nyt sprog, når man er motiveret. 

Men der er den forskel, når vi spørger ind til meningen med livet, at vi ikke har valgt at leve. Det er noget, vi så at sige er blevet tvunget til fra fødslen. Og det kræver også et vist overskud at stille spørgsmålet hvad er meningen med livet. Hvis man ikke har til dagen og vejen, og ikke ved hvordan man får penge til at betale den næste husleje, kan spørgsmålet virke irrelevant. Nogle vil mene at emnet er ret uaktuelt netop i betragtning af den energikrise, der har ramt samfundet. Hvorfor overhovedet bruge tid på at gruble over meningen med livet? Dog sagde Jesus, Kristendommens grundlægger: ”Mennesket lever ikke af brød af alene”. Vi har altså, ifølge Jesus, et iboende behov for at beskæftige os med tanker, der rækker ud over vores behov her og nu. 

Dengang da menneskene var nomader og vandrede rundt for at nedlægge byttedyr, gik en stor del af tiden med at skaffe mad, men da det behov var dækket, og man sad omkring bålet i lejren, blev der fortalt historier om overnaturlige væsener som mennesket skulle holde sig gode venner med. Eller der blev fortalt spændende fortællinger om stammens bedrifter. Det var den måde den fælles historie blev bragt videre til næste generation. 

Efterhånden udviklede historierne om de overnaturlige væsner, ånderne i træ, sten og vand, sig til myter om menneskelignende guder i himmelen. Og dermed var blandt andet den græske, romerske og nordiske gudeverden født. Mennesker kunne dengang spejle sig i de myter, og man fik så at sige et rum, hvor man forholdsvis ufarligt kunne håndtere kraftige følelser som had, bedrag, kærlighed og lyst. Det var myter som også indeholdt livsvisdom samt gav tips og tricks til at klare livets strabadser.

Disse myter udviklede sig så til religioner, hvor målet ikke blot var at hutle sig gennem tilværelsen, men at stræbe efter noget højere, og hvor der ofte var en belønning efter livet. Men selv i disse religioner var der stadig tankegods fra tidligere tider, hvor målet havde været at finde en mening med livet her og nu.

Det er de tanker, som unitarer er interesserede i at finde frem til: Menneskehedens fælles tankegods forklædt i storslåede fortællinger i de forskellige religioner. Og disse fællestråde er tydelige når man kigger på spørgsmålet hvad er meningen med livet.

Jeg vil fremhæve 3 fælles tråde

1. *Mennesket er forbundet med noget større.*

Der er to perspektiver, som går igen i både den vestlige verden og den østlige verden. På overfladen kunne det se ud som at disse perspektiver er i modstrid med hinanden. Det ene perspektiv er, at vi skal prøve at leve et liv i harmoni med noget transcendent, som vi kunne kalde Gud. Det er tanker, vi finder i hinduismen i Bhagavadgita og i jødedommen og kristendommen i Bibelen.

Omvendt er der også det perspektiv at skal leve vores liv uden at tænke på en højere spirituel sfære. Her dukker Aristoteles op med sine tanker om at kultivere gode egenskaber i relationer med andre, og dermed indgå et samfund. Eller Daoismen som siger, at det hverdagsagtige er forbundet med den reelle virkelighedsom hele tiden er der, selvom vi ikke er opmærksomme på den. Og Buddhismen som opfordrer til at vi skal søge at nå til en erkendelse af virkelighedens kerne ved at være rationelle og styrke vores opmærksomhed.

De to perspektiver kunne jo lyde modstridende, men de peger jo alle sammen på at mennesket er forbundet med noget højere, der går ud over mennesket selv. Enten en trancendent virkelighed eller et samfund, hvori vi kan spille en rolle.

Og hvis vi zoomer ind på tanken om at et meningsfyldt liv udspringer af vores plads i samfundet og vores relationer med andre mennesker, støder vi igen på tanker fra igen Aristoteles der sagde at vi som borgere i et samfund bør søge at være gavmilde og venlige mod andre, eller Jesus som sagde at mennesket bør elske sin næste som sig selv, eller Konfucianismen der betoner, hvor vigtigt det er, at manrespekterer sin plads i sin familie og sit samfund og lever op til visse forpligtelser. Og Buddhismen der peger på at vi er fælles om lidelse, og at vi derfor er indbyrdes afhængige af hinanden.

2. *Mennesket er her på Jorden i meget kort tid i forhold til universet.*

Vi er et flygtigt pust, som der står i Bibelen, og i et smukt digt med rødder iZenbuddhismen sammenlignes vores liv med en dugdråbe der et kort øjeblik genspejler månen for derefter at falde fra et blad. Stoikerne var overbeviste om det nødvendige i at menneskene skal acceptere dødens vilkår for så træffer de kloge beslutninger i livet og spiller ikke tiden med nytteløse gøremål. Og buddhisterne der siger, at vi må anerkende vores, så vi ikke knytter os alt for meget til det vi ejer, alter nemlig flygtigt og foranderligt.

3. *Mennesker bør bruge deres gode egenskaber til bedste for andre.*

Igen er der to perspektiver der kan se ud som at de er i modstrid med hinanden.Det ene perspektiv siger at vi er rå og uforarbejdede når vi fødes. Vi har derfor brug for at blive forbedret. Her møder vi igen Artistoteles. Og samme tanke er fremherskende inden for Konfucianismen. 

På den anden side handler det ifølge andre traditioner om at kaste vores kultivering af os, altså det, samfundet har formet os til. Vi er perfekte som vi er. Med de tanker træder vi ind i Daoismens og Zenbuddhismens traditioner.

Uenigheden består altså i om mennesket er født med gode egenskaber eller de skal opdyrkes. Alle traditionerne er dog enige om, at mennesket skal bruge sine gode egenskaber til bedste for andre.  

*Hvad skal vi så udlede af alt dette?*

I fortællingen om ”Naturens åndedræt” var der en interessant dialog til sidst mellemdisciplen Yu og mesteren Ki.

I poetiske vendinger bliver vi fortalt at naturen, universet eller livskraften lader sine vinde blæse hen over os, og det er forskelligt hvilke toner vi frembringer, alt efter vores muligheder og evner. De kan jo være begrænsede som følge af opvækst eller genetiske sammensætning. Nogle af har en blid personlighed, andre er mere bulderbasseagtige.

Men i fortællingen mindes vi også om at vi selv er musikere, og det må vi ikke glemme. Vi er blevet udstyret med bevidsthed og intelligens, og vi opfordres til så at sige finde tonen i os. Vi besidder alle en særlig tone. Der er forskellige måder vi kan finde frem til den på. Nogle opdager med tiden at de har kunstneriske evner, andre finder ud af at de har anlæg for at skrive. Andre igen har stor glæde af at udføre frivilligt arbejde eller gå ind i politik,fordi de vil ændre samfundet.

Meningen er at vi skal finde vores egen tone og spille den, samtidig med at vi også åbner os for andres toner, både dem vi møder i de fællesskaber vi indgår i, og de ældgamle toner der altid har lydt i universet, som vi kan fornemme gennem vores intuition. Vi må huske på at vi altså ikke er solister, men at vi spiller i et orkester. Det fællesskab som er en fælles tråd i alle visdomstraditioner, er vigtigere end nogen sinde før, nu hvor vi står over for store udfordringer med blandt andet klimaforandringer