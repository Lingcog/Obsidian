
Læsevejledning Kamide (2008)  
En oversigtsartikel der gennemgår studier som viser at forudsigelse (prediction, anticipatory processes)  
spiller en vigtig rolle når sprogbrugere skal forstå en sætning. Artiklen har særligt fokus på visual world-  
paradigmer og eye-tracking.  
Herunder er en læsevejledning med læsespørgsmål. Skriv noter til de spørgsmål der er markeret med rødt  
(dem gennemgår vi sammen i timen).  
 P. 647: Ephiphenomenon = ledsagefænomen, en side- eller følgevirkning af et andet fænomen.  
Eksempler:  
o Fænomen: At se en bold i bevægelse -> Epifænomen: At skabe sig en forventning om hvor  
bolden i fremtiden vil bevæge sig hen.  
o Fænomen: At høre en halv sætning (fx Dem der ligger på gulvet må man) -> Epifænomen:  
at skabe sig en forventning om hvilket ord der følger efter (fx træde på).  

 *P. 648: Hvilke fordele og ulemper er der ved at sprogbrugere gør brug af anticipatory processes? 

Fordele er at det speeder processen op, ulempen er at hvis man forudser det forkerte ord, så opstår der misforståelser som kræver energi at løse.

 P. 648: incremental = som bygges op undervejs, gradvist voksende  

 *P. 649: Hvad er sammenhængen mellem forudsigelse af ord og øjenbevægelser? ** 



 P. 649: Her er et eksempel på en computersimulation/maskinlæring. Kamide forklarer hvordan en  
computer kan lære at forudsige hvilket ord der følger af et andet, og det kan bruges som en  
forklaring på hvordan mennesker lærer at forudsige sekvenser. Computere (og sandsynligvis også  
mennesker) kan lære at når de hører et ord som smash vil det næste ord sandsynligvis være et ord  
for noget der kan gå i stykker (fx glas eller tallerken, men ikke bog). Også selvom der aldrig er  
nogen der har instrueret computeren i hvad smash præcist betyder. Altså opbygger maskinen  
semantiske kategorier på baggrund af sætninger den før er stødt på.  

 *P. 650: Hvorfor mener Gibson at eksempel (1b) er lettere end (1a)? *

Det kræver større hjernekraft at holde lange fraser i hukommelsen (Substantiv-fraser), inden et verbum. En substantiv frase forventes at blive tematiseret af et verbum.


 P. 651: Integration interpretation: Dette er en alternativ teori om hvorfor sætninger som (2b) og  
(1a) er sværere end (1a) og (1b). Ifølge en integration interpretation er problemet med disse  
sætninger at man efter at have læst den enkelte sætning har svært ved at sammenkoble/integrere  
ordene i den. I timen vil jeg komme ind på forskellen mellem de to typer teorier. Det er ikke så godt  
beskrevet i artiklen.  

Analogi: *Billede med puslespil: Venter man bare på at få den rigtige brik?* eller forudsiger jeg det? (forudsigelse)


 *P. 651: Forklar hvordan forudsigelse er knyttet til  
syntagmatisk priming, snarere end til paradigmatisk  
priming.*

Ved syntagmatisk priming er det forholdsvis få targetord der passer til et primeord. Eksemplet med Katten ... sover (begrænset hvad en kat kan gøre.) I modsætning til paradigmatisk priming, hvor der kan sættes ganske mange targetord i stedet for kat (faktisk alle dyr).

Lingvistiske parametre:
Kasus
temaer (agent, og patient)


 P. 652-653: minimal attachment principle = modtageren  
foretrækker den analyse der har det færreste antal  
knuder (nodes). Se sætningsstrukturerne i figur 1. Der er  
færre knuder for (3a), så det regnes for en simplere  
model. Men Taraban og McClelland (1988) viser at  
minimal attachment principle ikke er hele forklaringen.  
Sætning (4b) har nemlig et større antal knuder end (4a),  
men læses hurtigere, da ”in the government” if.  
forfatterne er mere forventelig.  
Figur 1 fra Taraban & McClelland (1988)

 P. 654: Bollards = pullerter (de små hvide pæle med orange refleks der står i en vejside). Sætninger  
5a er if. Altmann (1999) sværere at læse og få til at give mening.  

*Midlertidig konklusion. Et priming studie er ikke den bedste metode til at kunne sige noget konkluderende om forudsigelse. Det kan nemlig også blot være et resultat af integration interpretation, altså at ordene sættes sammen ord for ord når de opstår.*



 *P. 657: Hvorfor tyder analysen af øjenbevægelser på følgende: ”meeting the verb requirements  
manifests advantages over meeting the agent requirements or no requirement, but the  
manifestation takes place later than meeting both the verb and agent requirements”? *


 P. 659: Hvordan viser resultater fra fikserede blikke på hamburgerbilleder i Kamide et al. (2003) at  forventninger ikke altid er afhængige af verbets restriktioner? 

 P. 660: I eksemplerne i 11a og 11b er Die Prinzessin tvetydigt mellem nominativ og akkusativ (indtil  
man hører den Pirat eller der Fechter, hvorefter sætningen er entydig).  
 P. 661: Hvordan argumenter Knoeferle et al. (2004) for at anticipatory processing ikke er afhængigt  
af viden om verden?  
 P. 661: Cloze probability er et mål for hvor sandsynligt et bestemt ord er i en bestemt kontekst. I  
sætningen The day was breezy so the boy went outside to fly... Her har NP’en a kite (drage) en høj  
cloze probability, mens NP’en airplane har en lavere cloze probability.  
 P. 662 ”with each word presented for 200 msec with a 500-msec stimulus onset asynchrony” = der  
går ½ sekund inden hvert ord vises, og hvert ord vises i 200 millisekunder  
 P. 662: N400 = ERP-komponent som associeres med at noget er semantisk uventet.  
 P. 664-665: Kamide opridser en række ulemper ved visual world-paradigmet:  
1. Visual world-paradigmet undersøger et begrænset antal kandidater (dem der er på  
billederne) og er på den måde ret ekstremt og multiple choice-agtigt ift. en naturlig  
samtale.  
2. Når man møder et predictor-ord som eat i den et visual world-paradigme, ser man hele  
tiden et billede af en kage (og tre andre billeder) foran sig. Når man lytter til en narrativ  
som eksempel (16) uden billeder foran sig, har man ikke på samme måde kagen præsent.  
3. Picture superiority effect: Måske er det nemmere at tilgå information om en entitet når  
entiteten er repræsenteret som et billede, ift. når den er repræsenteret som et ord.  
4. Opsætningen ved et visual world-paradigme er kompleks, og det er muligvis svært at  
generalisere ud fra resultaterne. Forsøgspersonen skal på samme tid forholde sig til to slags  
stimuli (sprog og ikke-sprogligt billede).  
5. Med visual world-paradigmet kan vi kun forudsige øjenbevægelser for de entiteter der er  
afbilledet, ikke for andre aspekter af sproget som der ikke er billeder af.  
 P. 666: Hvilke spørgsmål mangler vi at afklare ang. anticipatory processes?

Tager processoren mekanismerne for forudsigelse i brug hele tiden, eller kun ved særlige lejligheder. Hvilke kriterier kan man opstille for disse lejligheder? 

Hvor meget energi bruger man på en fejlanalyse

Gør processoren brug af seriel analyse, eller parallel analyse (at den kan tage flere beslutninger på samme tid).